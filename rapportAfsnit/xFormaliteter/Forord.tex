% !TeX spellcheck = da_DK
\chapter*{Forord og læsevejledning}
\section{Forord}
Denne rapport er udarbejdet i forbindelse med et 3. semester projekt af studerende på Aalborg Universitet,  Sundhedsteknologi af gruppe 15gr375 i efteråret 2015. Ud fra projektets overordnede tema: "Instrumentering til opsamling af fysiologiske signaler" blev der heraf opstillet forskellige projektforslag. Denne rapport vil tage udgangspunkt i følgende projektforslag opstillet af Erika G. Spaich: "System til detektering af kropsbalance". Gruppens vejleder har under hele projektperioden været Erika G. Spaich.

Projektet rettes mod fagkyndigt personale, der beskæftiger sig med rehabilitering af apopleksipatienter og medstuderende på Aalborg Universitet, samt andre, der har interesse i emnet. 
Vi vil gerne takke vores vejleder Erika G. Spaich for vejledning og feedback igennem hele projektperioden. Derudover vil vi give en særlig tak til Jan Stavnhøj for hjælp og rådgivning til udarbejdelse af systemet, samt Træningsenhed Vest Aalborg Kommune for at obsevere genoptræning af patienter med balanceproblemer. 

\section{Læsevejledning}
Projektrapporten er baseret på den problembaserede AAU-model. Selve rapporten er delt op i 4 kapitler, samt appendiks, således at første kapitel indeholder projektets initierende problem, der ligger til grund for problemanalysen. Andet kapitel indeholdende problemanalysen giver relevant viden om apopleksi og apopleksipatienternes følger, rehabiliteringsforløb og nuværende rehabiliteringsmuligheder, samt baggrundviden vedrørende teknologisk behandling af biologiske signaler.  Dette er efterfulgt af en projektafgrænsing samt problemformulering, der ligger til grund for problemløsningen. Problemløsningen beskrives i kapitel tre, indeholdende projektets praktiske del ift. at bygge et system til detektering af kropsbalancen. Herunder beskrives systemets kravspecifikationer samt systemdesign, herunder teori, simulering, implementering og test. I fjerde kapitel afsluttes rapporten med en evaluerende diskussion og konklusion af systemets funktion samt perspektivering ift. udvikling af systemet. Herefter findes litteraturlisten, samt appendiks, der henvises til som bilag A, bilag B osv. 

I rapporten benyttes Vancouver-metoden ved litteraturhenvisning, hvor anvendt litteratur tildeles fortløbende numre, således at den første reference i rapporten tildeles nummeret [1], den næste [2] osv. I litteraturlisten skrives den fulde reference, dvs. forfatter navn og årstal samt URL-kode hvis referencen er en hjemmeside, i den rækkefølge referencen anvendes i rapporten. Hvis referencen er placeret efter et punktum i en sætning tilhører referencen hele afsnittet, hvorimod er referencen placeret før et punktum tilhører referencen kun den pågældende sætning. Der der placeret flere referencer efter hinanden betyder dette, at der er anvendt flere referencer til den pågældende sætning eller afsnit. 

Derudover anvendes det amerikanske komma, når der i rapporten skrives tal, eksempelvis 12,500 og 2.4. Dvs. det amerikanske komma på dansk er et punktum og omvendt det amerikanske punktum på dansk er et komma.    

