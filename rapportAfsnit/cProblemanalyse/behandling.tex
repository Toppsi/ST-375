% !TeX spellcheck = da_DK
\section{Undersøgelse og behandling}
her skal der skrives noget....
\subsection{Undersøgelse}
Når en patient med apopleksi indlægges, er en grundig undersøgelse nødvendig for at identificere hvilken form for apopleksi patienten har. Dette trin er afgørende for det efterfølgende forløb, da behandling samt rehabilitering planlægges herefter.
Diagnosticeringsprocessen består af flere trin. Først optages en anamnese hvor lægen stiller patienten spørgsmål omkring sygdomsforløbet og eventuelle risikofaktorer. Herefter anvendes en udvalgt standardiseret skala til at foretage en klinisk undersøgelse af patientens almene tilstand. Den valgte skala gør det muligt for lægen at vurdere, hvordan patientens tilstand udvikler sig i perioden efter indlæggelsen.
Der kan efterfølgende foretages enten CT- eller MR-scanning for at undersøge om patienten er ramt af iskæmisk eller hæmoragisk apopleksi. Scanningen anvendes desuden til at lokalisere det ramte område samt omfanget. Under forløbet kontrollerer lægen også andre fysiologiske faktorer, eksempelvis blodtryk og temperatur. Disse faktorer kan også give information om apopleksien.\cite{Sundhedsstyrelsen2009} 

\subsection{Behandling}
Ved både iskæmisk og hæmoragisk apopleksi er det vigtigt at komme i behandling hurtigst muligt. \cite{Soenderborg2013}  
Standardbehandling for iskæmisk apopleksi har siden 2006 været trombolyse. Selve behandlingen foregår ved, at der sprøjtes blodpropopløsende medicin ind i en arterie, hvorefter blodproppen opløses. Denne behandling skal helst foregå seks timer efter apopleksiens forekomst og senest 12 timer efter, da behandlingen ikke vil have nogen indvirkning efter længere tid. Ved hurtig behandling kan områder af encpehalon reddes, hvormed patientens fremtidige livskvalitet forbedres. Trombolysebehandlingen finder sted på 12 sygehuse fordelt over de fem regioner. En risiko ved behandlingen kan være blødning pga. den blodpropopløsende medicin. \cite{Hjernesagen2015b}
Patienter der rammes af hæmoragisk apopleksi kan enten behandles kirurgisk eller medicinsk. Den kirurgiske behandling omfatter en evakuering af hæmatomet og evetuelt dræning. Den medicinske behandling er hæmostaserende. Der behandles eksempelvis med koncentrat som indeholder koagulationsfaktorer. Hvilken behandling der anvendes, afhænger af hæmatomets størrelse og placering. \cite{Andersen2007} 

\subsection{Forebyggelse}
En væsentlig del af behandlingen af iskæmisk apopleksi er forebyggelse, da risikoen for en ny blodprop er betydelig. Til dette anvendes antikoagulationsbehandling, som er blodfortyndende medicin. Normalt har kroppen sit eget koagulationsssystem som får blodet til at størkne. Derudover medvirker systemet også til at opløse evt. blodpropper i det kardiovaskulære system. For iskæmiske apopleksipatienter fungerer koagulationssystemet ikke optimalt, og det er dermed nødvendigt at hæmme blodets evne til at koagulere. Dette modvirker dannelsen af nye blodpropper. \cite{Kjaergaard2015}
For både iskæmisk og hæmoragisk apopleksi er en væsentlig del af forebyggelsen at undgå diverse risikofaktorer ift. livsstil, herunder forhøjet blodtryk og kolesterol, overvægt, rygning, dårlig kost, alkohol og manglende motion. \cite{Christensen2015}

 %Der findes to former for antikoagulationsbehandling, warfarin og nyre orale antikoaglulantia. Den primære forskel mellem de to mediciner er, at der ved behandling med nyre orale antikoaglulantia ikke kræves kontrol ved blodprøver.\cite{Kjaergaard2015}

%Hvorimod ved akut iskæmisk apopleksi, hvilket vil sige at symptomerne er til stede inden for fire en halv time, anvendes blodpropopløsende medicin. Ved hurtig behandling vil det være muligt at opløse blodproppen. I andre tilfælde fjernes blodproppen ved brug af et tyndt kateter, som indføres gennem arterien op til encephalon. Derudover anvendes blodfortyndende medicin for at undgå nye tilfælde af apopleksi. \cite{Hjerteforeningen2014, Kruuse2014a} 

%\subsection{Akut behandling}
%Ved mistanke om iskæmisk apopleksi er det vigtigt, at der tages kontakt til sygehuset omgående. Patienten bliver her undersøgt ved blodtryksmåling, blodprøver, neurologisk undersøgelse og scanning af encephalon. Dermed kan det udelukkes om der er eventuelle blødninger eller andre årsager til funktionstabet. Dette  sikrer, at patienten får den rette behandling. I tilfælde af blodprop igangsættes en behandling med blodpropopløsende eller blodpropshæmmende medicin. \cite{Hjerteforeningen2014, Kruuse2014a} 
%




%[1]http://www.hjerteforeningen.dk/alt-om-dit-hjerte/hjerte-kar-sygdomme/apopleksi/
%[2]http://www.hjernesagen.dk/om-hjerneskader/behandling/trombolyse
%[3] https://www.sundhed.dk/borger/sygdomme-a-aa/hjerte-og-blodkar/sygdomme/apopleksi/behandling-ved-apopleksi/
%[4]https://www.sundhed.dk/borger/sygdomme-a-aa/hjerte-og-blodkar/sygdomme/behandlinger/antikoagulationsbehandling-blodfortyndende-medicin/